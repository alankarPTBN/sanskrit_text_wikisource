मैत्रेय उवाच ।
अर्वाकूस्त्रोतस्तु कथितो भवता यस्तु मानुषः ।
ब्रह्मन् विस्तरतो ब्रू हि बह्मा तमसृजद् यथा ।। १ ।।

यथा च वर्णांनसृजद् यदूगुणांश्च महामुने ।
यच्च तेषां स्सृतं कर्म्म विप्रादीनां तदुच्यताम् ।। २ ।।

पराशर उवाच ।
सत्याभिध्यायिनः पूर्व्व सिंसृक्षोर्ह्र ह्मणो जगत् ।
अजायन्त द्रिजश्रेष्ठ सत्त्वोद्रिक्ता मुखात् प्रजाः ।। ३ ।।

वक्षसो रजसोद्रिक्तास्तथा वै ब्रह्मणोऽभवन् ।
रजसा तमसा तैव समुद्रिक्तास्तथोरुजाः ।। ४ ।।

पदूब्यामन्याः प्रजा ब्रह्मा ससर्ज्ज द्रिजसत्तम ।
तमः प्रधानास्थाः सर्व्वाशचातुर्व्वर्ण्यमिदं ततः ।। ५ ।।

ब्राह्मणाः क्षत्रिया वैश्याः शूद्राश्च द्रिजसत्तम ।
पादोरुवक्षःस्थलतो मुखतश्च समुदूगताः ।। ६ ।।

चातुर्व्वर्ण्य महाभाग यज्ञसाधनमुत्तमम् ।। ७ ।।

यज्ञैराप्यायिता देवा वृष्टयु त्सर्गेण वै प्रजाः ।
आप्याययन्ते धर्म्मज्ञ यज्ञाः कल्याणहेतवः ।। ८ ।।

निष्पाद्यन्ते नरैस्तैस्तु स्वधर्म्माभिरतैस्ततः ।
विशुद्धाचरणोपेतेः सदूभिः सन्मार्गगामिभिः ।। ९ ।।

स्वार्गापवर्गौ मानुष्यात् प्राप्तुवन्ति नरा मुने ।
यथाभिरुचितं स्थानं तदू यान्ति मनुजा द्रिज ।। १० ।।

प्रजास्ता ब्रह्मणा सृष्टाश्चातुर्वर्ण्यव्यवस्थितौ ।
सम्यकूश्रद्धासमाचारप्रवणा मुनिसत्तम ।। ११ ।।

ययेच्छावासनिरताः सर्व्वबाधाविवर्जिताः ।
शुद्धान्तः करणाः शुद्धाः सर्व्वानुष्ठाननिर्म्मलाः ।। १२ ।।

शुद्ध च तासां मनसि शुद्ध ऽन्तःसंस्थिते हरौ ।
शुद्ध ज्ञानं प्रपश्यति विष्ण्वाख्य येन ततूपदम् ।। १३ ।।

ततः कालात्मको योऽसौ स चांशः कथितो हरेः !
स पातयत्यघं धोरमल्पमल्पाल्पसारवत् ।। १४ ।।

अधर्म्मबीजसंभूतं तमोलोभसमुदूभवम् ।
प्रजासु तासु मैत्रेय रागादिकमसाधकम् ।। १५ ।।

ततः सा सहसा सिद्धिस्तेषां नातीव जायते ।
रसोल्लासादयश्चान्याः सिद्धयोऽष्टौा भवन्ति याः ।। १६ ।।

तासु क्षीणास्वशेषंसु वर्द्ध माने च पातके ।
दून्द्राभिभवदुःखार्त्तास्ता भवन्ति ततः प्रकजाः ।। १७ ।।

ततो दुर्गाणि ताश्चक्रु र्वार्क्ष पार्व्वतमौदकम् ।
कुत्रिमं च तथा दुर्ग पुरं शर्व्वटकादिकम् ।। १८ ।।

गुहाणि च यथान्यायं तेषु चक्रुः पुरादिषु ।
शीतातपादिबाघानां प्रशमाय महामुने ।। १९ ।।

प्रतीकारमिदं कृत्वा शीतादेश्ताः प्रजाः पुनः ।
वार्त्तोपायं ततश्चक्रु ईस्तसिद्धिं च कर्मजाम् ।। २० ।।

ब्रीहयश्च यवाश्चैव गोधूमा अणवस्तिलाः ।
प्रियङ्गवो ह्मु दाराश्च कोरदूषाः सचीकाणाः ।। २१ ।।

माषा मुदूगा मसूराश्च निष्पावाः सकुलत्थकाः ।
आढ़क्यश्चनकाश्चैव शणाः सप्तदशः स्मृताः ।। २२ ।।

इत्येताश्चौषधीनान्तु ग्राम्याणां जातयो मुने ।
ओषध्यो यज्ञियाश्चैव ग्राम्यारण्याश्चतुर्दश ।। २३ ।।

ब्रीहयः सयवा माषा गोधूमा अणवस्तिलाः ।
प्रियङ्गु सप्तमा ह्मतो अष्टमास्तु कुलत्थकाः ।। २४ ।।

श्यामाकास्त्वथ नीवारा जर्त्तिलाः सगवेधुकाः ।
तथा वेणुयवाः प्रोक्तास्तदूत् मर्कटका मुने ।। २५ ।।

ग्राम्यारण्याः स्मृता ह्मतो ओषध्यस्तु चतुर्द्दश ।
यज्ञनिष्पत्तये यज्ञस्तथासां हेतूरुत्तमः ।। २६ ।।

एताश्व सह यज्ञेन प्रजानां कारणं परम् ।
परापरविदः प्राज्ञस्ततो यज्ञान् वितन्वते ।। २७ ।।

अहन्यहन्यनुष्ठानं यज्ञानां मुनिसत्तम ।
उपकारकरं पुसां क्रियमाणास्य शान्तिदम् ।। २८ ।।

येषान्तु कालरूपोऽसौ पापविन्दुर्महामते ।
चेतःसुं ववृधे चक्रुस्ते न यज्ञेषु मानसम् ।। २९ ।।

वेदवादांस्तथा वेदान् यज्ञनिष्पादकं च यत् ।
तत्सर्व्व निन्दमानास्ते यज्ञव्यासेधकारिणः ।। ३० ।।

प्रवृत्तिमार्गव्युच्छित्तिकारिणो वेदनिन्दकाः ।
दुरात्मानो दुराचारा बहूवुः कुटिलाशयाः ।। ३१ ।।

संसिद्धायान्तु वार्त्तायां प्रजाः सृष्टूवा प्रजापतिः ।
मर्य्यादां स्थापयामास यथास्थानं यथागुणाम् ।। ३२ ।।

वर्णानामाश्रमाणाञ्च धर्म्मान् धर्म्मभृतां वर ।
लोकांश्च सर्व्ववर्णानां सम्यगू धर्म्मानुपालिनाम् ।। ३३ ।।

प्राजपत्यं ब्राह्मणानां स्मृतं स्थानं क्रियावताम् ।
स्थानमैन्द्र क्षत्रियाणां संग्रामेष्वनिवर्त्तिनाम् ।। ३४ ।।

वैश्यानां मारुतं स्थानं स्वधर्म्ममनुवर्त्तिनाम् ।

गान्धर्व्व शूद्रजातीनां परिचर्य्यानुवर्त्तिनाम् ।। ३५ ।।

अष्टाशीतिसहसाणि मुनीनामूर्ध्वरेतसाम् ।
स्मृतं तेषां मरुत्स्थानं तदेव गुरुवासिनाम् ।। ३६ ।।

सप्तर्षीणान्तु यत् स्थानं स्मृतं तदू वनोकसाम् ।
प्राजापत्य गृहस्थानां न्यासिनां ब्रह्मसंज्ञितम् ।। ३७ ।।

योगिनाममृतं स्थानं यदूविष्णोः परमं पदम् ।
एकान्तिनः सदा ब्रह्मध्यायिनो योगिनो हि ये ।
तेषां ततू परमं स्थानं यत् तु पश्यन्ति सूरयः ।। ३८ ।।

गत्वा गत्वा निवर्त्तन्ते द्रादशाक्षरचिन्तकाः ।। ३९ ।।

तामिसूमन्धतामिस्र महारौरवरौरवौ ।
असिपत्रवनं घोरं कालसूत्रमवीचिमत् ।। ४० ।।

विनिन्दकानां वेदस्य यज्ञव्याघातकारिणाम् ।
स्थानमेतत् समाख्यातं स्वधर्म्मत्यागिनश्च ये ।। ४१ ।।
